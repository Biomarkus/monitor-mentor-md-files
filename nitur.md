**מבוא**

מה זה ניטור בכלל?
ניטור הוא היכולת שלנו לעקוב אחר ביצועי ותקינות המערכת שלנו.

אוקיי אבל למה? מה זה נותן לי?
ניטור יעיל יכול להתריע מראש על בעיות פוטנציאליות לפני שהן מסלימות 👳🏽‍♂️ והופכות לבעיות גדולות יותר. 
לדוגמה במידה ויש לנו DB שקיבולת האחסון שלו הולכת להתמלא, נוכל לצפות זאת מראש ולהגדיל את האחסון לפני שיתמלא לגמרי, ללא כל איבוד של מידע.
מעבר לכך ניתן להבין ולנתח את המערכת שלנו ברמה גבוהה, לשפר וליעל תהליכים ואת חווית המשתמש, לתחקר תקלות בקלות ובמהירות.
או בקיצור, לדאוג שהמערכת שלנו עומדת בסטנדרט גבוה.

מגניב, אז איך זה עובד?
בגדול עולם הניטור מורכב מ-3 תצורות עיקריות או בשפה המקצועית, סיגנלים טלמטריים:

Traces - היכולת לעקוב אחרי בקשות בין microservies במערכת שלנו.

Logs - אתם בטוח כבר מכירים ;) מידע עם רשומות זמן, רמת חשיבות ודחיפות (level), ותיאור מילולי של אירוע שקרה במערכת.

Metrics - מידע המיוצג ע"י ערך מספרי או במילים אחרות "מדד", נמדד במרווחי זמן קבועים.  

